---
layout: post
title:  "Výborný Software zdarma"
date:   2018-06-11 23:15:00 +0800
categories: Software
tags: Software Tipy TopList
description: Seznam časem osvědčeného softwaru, který je k dispozici úplně zdarma.
comments: true
---
## Nejlepší Software zdarma?!

*aneb co nám drazí vývojáři dodávají naprosto zdarma a mnohdy to předčí drahý software*

### Obsah tohoto článku:

1. [Open Broadcaster Software](##open-broadcaster-software)
2. [GIMP](##gimp)
3. [7-Zip](##7-zip)
4. [DaVinci Resolve](##davinci-resolve)
5. [Krita](##kirita)
6. [VLC](##vlc)
7. [Notepad++](##notepad++)
8. [Visual Studio Code](##visual-studio-code)
9. [LaTex](##latex)
10. [Discord](##discord)

![alt text][img1]

Těchto článků je jistě na internetu plná prdel, ale i tak jsem se nechal inspirovat dotazem na redditu, na základě kterého jsem se rozhodl vypracovat seznam softwaru, který používám. Původní dotaz je k nalezení [na tomto odkazu][1].

## Open Broadcaster Software
*Nejčastěji označován jako **OBS** - software na nahrávání a streamování.*

### url: [OBSproject.com][2]
### Platformy: Windows | Linux | macOS

![alt text][img2]

Pryč jsou ty doby, kdy se na internetu objevovala videa s textem **Unregistered Hypercam 2** ([Tímto vzdávám poctu RuneScape music vids][3]).  
Novým králem v tomto oboru je OBS. Je naprosto zdarma, na téměř všech OS, je velmi nenáročný jak ne velikost na disku, tak i na další systémové prostředky. Umí jak nahrávat videa, tak i streamovat.
Umí skvěle pracovat se scénami, přechody, overlay (překrytí?). Rovněž se do něj dá sehnat spousta pluginů a kdo ví čeho všeho.

Já jej hojně využívám jak na streamování tak i na nahrávání návodů do práce či na Prdel Tech Tips. Už od prvního spuštění se dá v podstatě jen vybrat co nahrávat - zda určité okno, monitor atd. a spustit nahrávání. Streamování na [twitchi][4] je rovněž velmi jednoduché. Člověk si jen zjistí svůj tajný klíč, který zadá do nastavení a může vysílat!

## GIMP
*Občas nazýván jako Photoshop zdarma. Software na úpravu obrázků, fotografií apod.*

### url: [GIMP.org][5]
### Platformy: Windows | Linux | macOS

![alt text][img3]

Kdo by neznal GIMP? Možná dost lidí a to je škoda. Jedná se o software natolik bohatý na nástroje, že se může srovnávat s Photoshopem. Je pro mě pravda trochu moc složitý a v základním nastevení dost nepřehledný.  
Po nějakém tom úvodním ladění je však velmi příjemným nástrojem jak pro občasné úpravy, tak pro každodenní použití.

## 7-Zip
*Jako WinRAR ale lepší.. Program na práci se zabalenými soubory.*

### url: [7-zip.org][6]
### Platformy: Windows | *Linux** | *macOS**

![alt text][img4]

Pokud Vás již nebaví neustále odklikávat 1,2 nebo 3 při každém spuštěné WinRARu, tak již nemusíte.  
7-Zip je neuvěřitelně malý, rychlý a mocný. Nejen že dokáže rozbalit snad každou koncovku souboru, která v sobě ukrývá archivované/zabalené soubory, ale taky nabízí vlastní formát .7z který má lepší kompresní poměr, než běžně užívané formáty WinRaru nebo Windows ZIPu.  

*Oficiálně je vydáván pouze pro Windows, ale existují neoficiální portace jak pro Linux (p7zip) tak pro macOS (keka).

## DaVinci Resolve
*Nástroj na střih a úpravu videa a zvuku.*

### url: [blackmagicdesign.com][7]
### Platformy: Windows | Linux | macOS

![alt text][img5]

Silně vybavený software, do kterého jsem ještě úplně nepronikl. Ale líbí se mi více než například Blender nebo Filmora aj.  
Nabízí přehledný vzhled, který se dá měnit. Lze volit i mezi vzhledy jiných známých programů na úpravu videí.  
Jako silnou stránku vnímám opravdu přehled jak souborů, které jsou v projektu použity, tak i náhled na Timeline a náhledech. 
Poněkud bojuji s nody, ale rozhodně jsou mocnější než vrsty a věřím, že až do toho proniknete tak to bude paráda.

## Krita
*Pro skutečné kreslíře. O "něco" lepší než malování.*

### url: [krita.org][8]
### Platformy: Windows | Linux | macOS

![alt text][img6]

Poté, co jsem viděl co někteří dokážou v tomto programu nakreslit jsem si jej okamžitě stáhnul. Bohužel talentovaného kresliče tento program z vás neudělá, ale rozhodně vám poskytne dostatek nástrojů se projevit, pokud onen talent máte. 
Už v základu poskytuje celkem dost slušných a dostačujících nástrojů, ale tam to nekončí. Ke stáhnutí jsou možná stovky, možná tisíce pluginů, šťětců a dalších nástrojů, které vám dost možná zamotají hlavu a strávíte více času výběrem štětců, než samotným malováním s nimi.

## VLC
*Kdo by neznal kužel, který přehraje jakékoli video.*

### url: [VideoLAN.org][9]
### Platformy: Windows | Linux | macOS | Android | iOS

![alt text][img7]

Celé ty roky vypadá stejně obyčejně. Možná se někomu zdá i ošklivý. To ale vůbec nebrání tomu, aby to byl snad nejlepší přehrávač, který zvládne všechno co se má hýbat na obrazovce. Dokonce i přidávání titulků, případně posunutí špatných titulků je brnkačka.  
A pokud se vám právě ten typický vzhled příčí, není problém si vybrat z tisíců jiných vzhledů, z nichž většina je stejně jako samotný program zcela zdarma!  

Takže kdo ještě nemá VLC, šup jej stáhnout!

## Notepad++
*Zrovna v tomhle píši tento článek.*

### url: [notepad-plus-plus.org][10]
### Platformy: Windows

![alt text][img8]

V základu velmi jednoduchý, přehledný program, který zvládá vše co notepad plus další věci plus ještě něco navíc!  
Důležité je, že umí pracovat s jak Windows, tak Linux zakončováním řádků, rovněž automaticky ukládá vaší práci, tudíž o ni jen tak nepřijdete.  
Nabízí i zvýrazňování syntaxe a dají se přidat spoustu pluginů.  
Já například využívám [MarkdownViewer++][11], který mi umožňuje v reálném čase vidět náhled souboru, který píši ve více a více populárním jazyk Markdown.

## Visual Studio Code
*Rovněž známé jako vscode. O něco více než notepad, ale o něco méně než Visual Studio.*

### url: [code.visualstudio.com][12]
### Platformy: Windows | Linux | macOS

![alt text][img9]

Microsoft se poslední dobou ubírá více open-source a multiplatformní cestou a tento program budiž důkazem, stejně jako pwsh(PowerShell 6.0+) nebo marketplace v Azure. Rovněž bych neměl zapomenou zmínit, že Microsoft nedávno koupil Github, což je srdcem snad všech opensource projektů současnosti.

Zpět k vscode. Rychle se vyvíjející program, který umožnuje zvýrazňování syntaxe a rovněž instalování pluginů, které umožňují lepší práci s kódem. Já nejčastěji používám Powershell modul, společně s Git, abych psal, testoval a nahrával nové skripty na firemní git.

Kdo chce vyzkoušet něco nového, rozhodně dejte tomuto versatilnímu nástroji šanci.

## LaTex
*Vytvořte si dokument odpovídající všem standardům.*

### url: [latex-project.org][13]
### Platformy: Windows | Linux | macOS | Android | iOS

![alt text][img10]

Upřímně tento nástroj pro mě příliš není, ale zaujal mě a rozhodně se občas hodí. Minimálně proto, abych se podíval, jak má takový dokument být správně formátován.  
Pro administrativní pracovníky je to pak nástroj k nezaplacení. Tisíce balíčků obsahující různé fonty, šablony dokumentů, dotazníků, grafů atd.  

Pokud tedy často takovéto dokumenty tvoříte ručně nepř. ve Wordu, existuje pro vás vysvobození!  
LaTex je spíše nástroj na pozadí, který využívají následně další grafické programy, ve kterých obsah tvoříte.
Já jsem si vybral [MIKTeX][14], ale je jich celá řada. Velmi doporučovaný je [TeXstudio][15]


## Discord
*Skype? TeamSpeak? ICQ? Je tohle rok 2000?*

### url: [discordapp.com][16]
### Platformy: Windows | Linux | macOS | Android | iOS

![alt text][img11]

Překvapivě stále dosti neznámá aplikace, která snadno převálcuje Skype a ICQ. TeamSpeak je kvalitní program, tudíž tam každý přínáší nějakou jinou výhodu.  
Discord však kombinuje to nejlepší ze všech komunikačních nástrojů a to zdarma! Vytvořte si vlastní server a nebo se připojte již k vytvořenému. Pozvěte si koho chcete a volejte spolu v kanálech a nebo si pište, posílejte memes, sdílejte obrázky, gify atd.  
Nabízí vytváření rolí, přidělování práv na vidění/používání jednotlivých kanálů na základě těchto rolí.  

Při volání ve skupině pak nabízí sdílení obrazovky, webkamery a nově i zvuku z počítače! Hurá! Konečně můžeme hrát Jackbox, přestožře nejsme v jedné fyzické místnosti!

### [Jistě že i Prdel Tech Tips má Discord! Klikněte zde a přidejte se!][17]
*Případně můžete komunikovat přímo zde bez nutnosti registrace*
<iframe src="https://discordapp.com/widget?id=430838494433378314&theme=dark" width="640" height="350" allowtransparency="true" frameborder="0"></iframe>

## Závěrem
To je vše. Snažil jsem se být stručný, tak snad se mi to podařilo a současně vám to něco dalo.  
Prosím nestyďte se komentovat či mě jinak kontaktovat například skrze Discord.  
Uvítám jak dotazy, tak náměty na další články či připomínky k již vzniklým.

Tak zase příště :-)  
Kuba

[1]: https://www.reddit.com/r/AskReddit/comments/8q8qux/what_free_software_is_so_good_you_cant_believe/?ref=share&ref_source=link
[2]: https://obsproject.com/cs
[3]: https://youtu.be/HLOB5hI-S04
[4]: https://www.twitch.tv/
[5]: https://www.gimp.org/downloads/
[6]: https://www.7-zip.org/
[7]: https://www.blackmagicdesign.com/products/davinciresolve/
[8]: https://krita.org/en/download/krita-desktop/
[9]: https://www.videolan.org/vlc/
[10]: https://notepad-plus-plus.org/download/
[11]: https://github.com/nea/MarkdownViewerPlusPlus/releases
[12]: https://code.visualstudio.com/download
[13]: https://www.latex-project.org/get/
[14]: https://miktex.org/
[15]: https://www.texstudio.org/
[16]: https://discordapp.com/
[17]: https://discord.gg/MsBcQbX

[img1]: /assets/images/2018-06-11-vyborny-software-zdarma/Start-Vsechny-Programy-450x350.png "Programy zobrazené ve Startu Windows 10"
[img2]: /assets/images/2018-06-11-vyborny-software-zdarma/OBS-640x450.png "Open Broadcaster Software"
[img3]: /assets/images/2018-06-11-vyborny-software-zdarma/GIMP-640x450.png "GIMP"
[img4]: /assets/images/2018-06-11-vyborny-software-zdarma/7-Zip-640x450.png "7-Zip"
[img5]: /assets/images/2018-06-11-vyborny-software-zdarma/DaVinci-Resolve-640x450.png "DaVinci Resolve"
[img6]: /assets/images/2018-06-11-vyborny-software-zdarma/Krita-640x450.png "Krita"
[img7]: /assets/images/2018-06-11-vyborny-software-zdarma/VLC-450x350.png "VLC"
[img8]: /assets/images/2018-06-11-vyborny-software-zdarma/NotepadPlusPlus-640x450.png "Notepad++"
[img9]: /assets/images/2018-06-11-vyborny-software-zdarma/vscode-640x450.png "Visual Studio Code"
[img10]: /assets/images/2018-06-11-vyborny-software-zdarma/LaTex-640x450.png "LaTex"
[img11]: /assets/images/2018-06-11-vyborny-software-zdarma/Discord-450x350.png "Discord - když umře internet.."
